---
description: >-
  In het vorige onderdeel Een C# project maken in Visual Studio, hebben we een
  nieuw project gemaakt met de naam BeginnenMetCharp.
---

# Beginnen met C\# in Visual Studio

{% hint style="success" %}
[Kennisclip voor deze inhoud](https://youtu.be/7fH3UPXSHIg)
{% endhint %}

In dit onderdeel:

1. analyseren we wat Visual Studio voor ons gemaakt heeft;
2. gebruiken we Visual Studio een C\# programma te uit te proberen;

## Doelstellingen

1. de basisonderdelen van de IDE leren kennen;
2. je leert hoe je de layout en het kleurenschema van IDE aanpast;
3. je schrijft de broncode in de editor;
4. je roept de compiler aan om de broncode om te zetten in programmabestand met de extensie .exe;
5. het programma wordt uitgevoerd en je kan het testen \(debuggen\);
6. als alles goed gaat, ben je klaar, Zo niet, dan terug naar de editor, de fout zoeken en verbeteren, opnieuw compileren en testen …

## **IDE**

Het hele programmeerproces wordt een stuk aantrekkelijker met een handig gereedschap. En dat is het idee achter de geïntegreerde ontwikkelingsomgeving oftewel IDE \(Integrated Development Environment\). We gebruiken in deze lessen Visual Studio. Als Visual Studio het project BeginnenMetCSharp gemaakt heeft, wordt de editor van IDE geopend. We maken kennis met de essentiële onderdelen ervan:

![IDE basis onderdelen](../../.gitbook/assets/image%20%2837%29.png)

{% hint style="info" %}
* Je kan meerdere bestanden tegelijkertijd openen in VS. Ieder bestand zal z'n eigen **tab** krijgen. De actieve tab is het bestand wiens inhoud je in het hoofdgedeelte eronder te zien krijgt. Merk op dat enkel open bestanden een tab krijgen.
* De "**solution explorer**" toont alle bestanden en elementen die tot het huidige project behoren. Als we dus later nieuwe bestanden toevoegen dan kan je die hier zien \(en openen\).
* Het **properties** venster \(eigenschappen\) is een belangrijk venster. Hier komen alle eigenschappen van het huidige geselecteerde element. Selecteer bijvoorbeeld maar eens Program.cs in de solution explorer en merk op dat er allerlei eigenschappen getoond worden. Onderaan het Properties venster wordt steeds meer informatie getoond over de huidig geselecteerde eigenschap.
{% endhint %}

## **Layout**

De layout van VS kan je volledig naar je hand zetten. Je kan ieder \(deel-\)venster en tab verzetten, verankeren en zelfs verplaatsen naar een ander bureaublad. Experimenteer hier gerust mee en besef dat je steeds alles kan herstellen:

![Reset Visual Studio Window Layout](../../.gitbook/assets/image%20%2834%29.png)

### Je kan ook het kleurenschema aanpassen

Open het Options dialoogvenster:

![Visual Studio Tools-Options](../../.gitbook/assets/image%20%2845%29.png)

En kies een ander kleurschema:

![Visual Studio Options dialoogvenster](../../.gitbook/assets/image%20%2846%29.png)

Met dit als resultaat:

![Visual Studio Dark kleurenschema](../../.gitbook/assets/image%20%2831%29.png)



